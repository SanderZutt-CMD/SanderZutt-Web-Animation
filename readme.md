# Web-Animation  
#### Communication and Multimedia design | Sander Zutt | Danny de Vries | Mei 2020

### Debriefing

Het vak Web-animation is gericht op het experimenteren en vormgeven met CSS en JavaScript. We kregen de keuze uit verschillende kunstwerken door de jaren heen, deze moest vervolgens nagemaakt worden in HTML/CSS.

Kort gezegd maken we van een oud statisch ontwerp een nieuwe interactief ontwerp en dat met hulp van CSS en JavaScript. Hieronder waren enkele punten belangrijk:

-   Transities en animaties creëeren met CSS om interactiviteit te bewerkstelligen.
-   Gebruik te maken van pseudo-classen en transformaties in CSS.
-   Fine tuning van het ontwerp door middel van in-browser tools.
-   Een SVG te kunnen animeren en deze te kunnen schalen.
-   Experimenteren met nieuwe CSS technieken.
-   Het kunstwerk responsive krijgen, en begrijpen hoe dit werkt.
-   Experimenteren met de limieten en mogelijkheden van webtechniek.

### Years Light poster - Michael Bierut & Nicole Trice

Hoewel het kunst werkt "Years Light Poster" heet, is het van origine eigenlijk geen poster maar een uitnodiging. De "poster" dient als uitnodiging voor een gala in het Manhattan warenhuis, gehouden door de "Architectural League of New York". Het gala vond plaats in 1999 wat ook mijn geboortejaar is en ik dus extra toevallig vond.

Ik heb dit kunstwerk gekozen voornamelijk door de interessante typografie en speling met overlapping en 3D.
In eerste instantie wilde ik een albumcover kiezen van een bekende Nederlandse artiest namelijk: https://www.puna.nl/wp-content/uploads/2019/04/Screen-Shot-2019-04-25-at-16.51.04.png.
Toen ik bezig was met het verwerken van de cover in HTML/CSS bleek dat het toch makkelijker was om te veranderen van kunstwerk.

Toen ik het kunstwerk van Bierut en Trice zag had ik vrijwel meteen een aantal ideeën die ik kon toepassen op dit kunstwerk. De ideeën die ik had hadden te maken met bijvoorbeeld hover effecten of interessante keyboard events.

**Years and Light poster**
[https://designarchives.aiga.org/#/entries/years%20light/_/detail/relevance/asc/0/7/1707/light-years-poster/1](https://designarchives.aiga.org/#/entries/years%20light/_/detail/relevance/asc/0/7/1707/light-years-poster/1)

## Visuele keuzes

Veel ontwerpkeuzes zijn gemaakt op basis van het kunstwerk, wat natuurlijk logisch is. Gezien bij mijn kunstwerk de typografie de overhand heeft zijn veel interactie mogelijkheden hier op gebaseerd.

**Hover:**
Men heeft de optie om over beide woorden te hoveren met de muis, in dien de gebruiker dit doet zal een van de twee worden een hogere opacity krijgen en dus oplichten. Hiermee krijg je een 3D effect en een overlapping, deze overlapping komt terug in het originele kunstwerk.

**Click:**
Wanneer op de verschillende buttons boven aan de pagina klikt zullen de letters van kleur veranderen, wanneer dit gebeurd werkt de hover ook nog steeds. Over het algemeen zijn de kleuren willekeurig gekozen, wel heb ik gekeken naar welke kleuren bij elkaar passen en wilde ik er voor zorgen dat ze dezelfde verzadiging hadden.

**Keyboard:**
Ook kan men spelen met het toetsenbord wanneer years of light typt veranderen de letters van kleur. De letters veranderen naar fel rood of fel blauw, deze kleuren zijn gekozen op basis van de ouderwetse 3D bril. De 3D bril vroeger had namelijk een blauwe en rode stuk glas, hiermee werd het 3D effect gemaakt, dit effect wilde ik terug laten komen in mijn ontwerp.

**Mobiel:**
Op mobiel werkt de interactie enigszins anders, gezien op de mobiele telefoon het niet 1,2,3 lukt om een toetsenbord omhoog te laten komen (en omdat het niet past bij mijn ontwerp) heb ik er voor gekozen om de keyboardevent niet op mobiel terug te laten komen. Buiten de Hover (die op mobiel een touch mogelijkheid wordt en de touch buttons) is er een touchevent toegevoegd op de ondertitel van het kunstwerk.
Men kan op deze zin klikken en zo een dropshadow aan en uit zetten, deze shadow geeft het effect alsof er een licht aan en uit wordt gezet wat een referentie is naar het woord "Light" in het kunstwerk.

Buiten de hier boven genoemde mobiele aanpassingen zijn er  ook visueel aanpassingen. Zo is bijvoorbeeld de ondertitel op mobiel een groter font zodat het makkelijker te lezen is en zijn de knoppen geschaald naar een kleiner formaat.

## Nawoord
In eerste instantie kreeg ik bij dit vak een beetje flashbacks naar vorige jaar bij vakken waar we veel moesten coderen. Maar al gauw kwam ik er achter dat je coderen niet heel snel vergeet en het altijd nog wel kan. Buiten veel tutorials op YouTube heb ik ook goed hulp gekregen van Martijn Keesmaat, op sommige momenten was hij mijn redder in nood en heeft hij mij dus echt goed ondersteunt.

Als ik nu terug kijk op het project ben ik erg trots op wat ik heb neergezet en weet ik nu zeker dat ik coderen niet heel snel zal vergeten dus later in de toekomst eventueel nog kan oppakken.
